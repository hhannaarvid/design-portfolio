---
Title: kursmoment 6 - designprinciper
Description: designprinciper
Template: reportpage
---

Kursmoment 6, designprinciper
===============

Urval
------------

Jag har valt följande tre bloggar att analysera:
* [Isabella Löwengrip](https://damernasvarld.expressen.se/blogg/isabellalowengrip/)
* [Elin Kero](https://elinkero.se/senaste/)
* [Underbara Clara](https://underbaraclaras.se/)

Jag ville titta på tre helt olika typer av bloggar/profiler. Jag valde Isabella Löwengrip då hon varit en av de största bloggarna/profilerna i Sverige under lång tid. Elin Kero är en bl.a. fotoblogg som jag själv följt under många år. Underbara Claras hittade jag när jag googlade efter andra poppis bloggar i Sverige just nu, men en person jag inte själv kände till sedan innan.

Metod
-----------
Jag har granskat och kikat runt på vardera hemsida och använt mig av olika material om designprinciper för att analysera designen på hemsidorna. Jag har haft dessa som grund för min analys:

* [Design elemens & principles](https://www.canva.com/learn/design-elements-principles/)
* [Design - principer & element](https://www.youtube.com/playlist?list=PLKtP9l5q3ce-oz7aoBkk-oEn4xzGbtqxU)

Resultat
-----------
<div class="blog-div">
<img src="%base_url%/image/kmom06/isabella1.png">
<img src="%base_url%/image/kmom06/isabella2.png">
</div>

#### Isabella Löwengrip
##### Om
Bloggen är en personblogg, den handlar om Isabellas liv och vardag. Bloggen har ingen särskilt inriktning mer än att den handlar om hennes vardag. Tittar man på första inläggen (idag 5 december) så handlar de bland annat om när hon och hennes familj sätter upp julgranen, vad hon gjorde på första advent och julklappstips (som sannolikt innehåller samarbetslänkar).

##### Design
Designen är simpel och har en stor svartvit header med bild på henne själv och hennes namn i stor, vit text. Det är en bra header för att tydliggöra vem hon är och att bloggen handlar om henne. Hon har ju ett stort namn idag så hon tjänar på att göra det stort och tydligt. 

Balans - Bloggen är vit och har stora bilder i varje inlägg som verkar vara tagna med en mobil. Texten i inläggen är smalare än bilderna vilket gör att bloggen blir lite obalanserad. 

Linjer - Runt själva innehållet i bloggen används en smal, ljusgrå linje för att avgränsa blogginnehåll mot bakgrund. Det packar ihop bloggen bra.

Färg - Den något mer gråa bakgrunden gör att man fokuserar på innehållet i bloggen. Den neutrala bloggen gör att man fokuserar mer på bilderna i inläggen. Det tycks inte vara någon särskilt färgkoordination i bilderna, de upplevs vara "vardagsbilder" tagna direkt från mobilen. 

Bilder - Bilderna i inläggen verkar vara tagna med mobil. Bilderna är generellt väldigt stora vilket gör att fokus dras mot dem. Bilderna är ofta såpass stora att man behöver skrolla för att se hela bilden. 

Den generellt enkla designen tycker jag i grunden passar den här typen av blogg, men några småsaker tycker jag skulle kunna ändras för att göra den lite "finare".

#### Elin Kero
<div class="blog-div">
<img src="%base_url%/image/kmom06/elin1.png">
<img src="%base_url%/image/kmom06/elin2.png">
</div>

##### Om
Det här är en blogg som fokuserar mycket på Elins intressen, enligt hennes header "fotografi, DIY, återbruk och livet på landet". 

##### Design
Man välkomnas av en sida i lugna rosa och gröna toner. Headern är en bild på henne själv med namnet i stor, vit text samt en beskrivning om vad bloggen handlar om.

Färg - färgtemat om ljusa, behagliga toner i rosa och grönt återkommer genom hela sidan. 

Balans - bilder och text i inläggen är anpassade i samma bredd. I samma bredd som headern finns inläggen + en sidebar med information och länkar som gör att sidan känns välbalanserad. 

Bilder - bilderna är i god kvalitet och känns noga utvalda. De är redigerade att passa in i bloggens färgtoner. Bilderna är ofta storleksanpassade så att man ser hela bilden utan att skrolla (detta beror ju också på skärm såklart, men för mig ser det ut så).

Repetition - ljusrosa färg återfinns i menyer och annat för att markera innehåll. 

Hierarki - olika storlekar/typsnitt på bland annat rubruker för att tydliggöra vad som ska läsas först. 

Sidan har ett uttänkt och genomgående färgtema som också speglas i bilderna. Elin jobbar med foto och bildbehandling och det märks i bloggen och hemsidan.

#### Underbara Clara
<div class="blog-div">
<img src="%base_url%/image/kmom06/clara1.png">
<img src="%base_url%/image/kmom06/clara2.png">
</div>

##### Om
Underbara Clara driver en blogg om hennes liv och tankar men också intressen. Det är enligt mig lite svårt att hitta en tydlig, kort beskrivning av vad hon skriver om men efter lite letande så verkar den handla om vardagsliv på landet, odling, recept och DYI. 

##### Design
Designen är generellt ganska glad och färgglad. Man möts av en stor illustrerad header med hennes logga stort och en illustrerad bild som man antar är en bild av henne. Färgen mintgrön är den första man lägger märke till.

Färg - bloggen upplevs som färgglad. Framför allt mycket grönt och rött i lite variationer, en del kontrastfärger som gör att bloggen upplevs som lite glad och lekfull. 

Struktur - bakgrunden har viss struktur, som gör att den känns som en vägg med träpanel. Ger ett lantligt intryck. 

linjer - används för att skärma av rubrik från varje inlägg med innehållet. 

Bilder - stora bilder med mycket färg och hög saturation. 

Balans - text och bilder i inlägg är lika breda vilket ger trevlig balans. Hela sidans innehåll är som bredden av headern. Mellan inläggen så finns länkar med bilder till andra inlägg som tar upp hela sidans bredd. 

Analys
---------
Generellt kan jag väl säga att alla tre sidor använde sig av grunden att ha en stor bred header högst upp, men titel för person i stort. Rimligt val, får man väl säga. Alla hade också en horisontell meny för navigation kring sidan. I övrigt var ganska mycket olika tycker jag.
- Personligen tycker jag det är konstigt att Isabella Löwengrip som är (eller kanske mer har varit) en så stor profil inte hade en mer "genomarbetad" blogg. Kanske är det för att bloggarnas popularitet också minskat lite med åren. Hon kanske lägger sina resurser på andra ställen, vem vet.
- Elin keros och Underbara Clara hade mer genomtänka designer med färgscheman och lite mer tilltänkt design. Här ser man två personer som jobbat för att göra sina hemsidor personliga och spegla vilka de är och få dem att sticka ut lite mer. Isabellas sida i det här fallet tycker jag blir lite opersonlig i jämförelse. 
- Man kan nog dra slutsatsen att om man använder sig av lite fler designprinciper så kan man bygga en personligare sida och förmedla en specifik känsla. Utan designprinciper så finns risken att den blir lite mer intetsägande. 

Min egen sida - analys
-----------
Färger - Sidan går i blåa toner. Framför allt en ljusblå ton som finns i header och footer, en del länkar skiftar också i blått vid hover. Genom att återkomma till blått i olika nyanser så blir det ett genomgående tema. I övrigt används grått i olika nyanser för att inte blanda in fler färger utan hålla det hyfsat lugnt.

Bilder - i headern och på framsidan finns bilder med blå inslag som matchar temat.

Hierarki - större text vid rubriker och i meny för att ögonen ska dras dit först, för överblick. 

Linjer - linjer används kring bild i headern för att skapa en känsla av att det händer lite mer. I technologies-sidan finns linjer för att markera knappar/boxar. 

Generellt tycker jag att det blir en lugn hemsida i sitt blå tema, designen är ganska simpel för att hålla det stilrent. Men det kan nästan kännas lite "tråkigt", att det inte händer så mycket. Det är dock inte så mycket innehåll på hemsidan så det bidrar såklart också till en känsla av tomhet. 

##### Uppdateringar
Jag har svårt att komma på konkreta uppdateringar, men en tanke är att försöka pigga upp själva innehållet lite mer, kanske lägga till en linje under rubrikerna eller bakgrund. Detaljer, helt enkelt.

Hittills har jag inte gjort något på min hobby-sida vilket gör att sidan generellt känns lite tom. Så fyll på där för att göra sidan mer personlig. 

Övrigt
--------
Rapporten skriven av Hanna Arvidsson, haav23.